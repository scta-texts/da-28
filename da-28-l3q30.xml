<?xml version="1.0" encoding="UTF-8"?>
<?xml-model href="../../tools/schema/lombardpress-schema.rnc" type="application/relax-ng-compact-syntax"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt>
        <title>Quaestiones in De anima</title>
        <author>John of Jandun</author>
        <editor>Michael Stenskjær Christensen</editor>
      </titleStmt>
      <editionStmt>
        <edition n="0.0.1-dev">
          <date when="2017-08-02">August 02, 2017</date>
        </edition>
      </editionStmt>
      <publicationStmt>
        <publisher>Michael</publisher>
        <availability status="free">
          <p>Published under a <ref target="https://creativecommons.org/licenses/by-sa/4.0/">Attribution-ShareAlike 4.0 International (CC BY-SA 4.0)</ref></p>
        </availability>
        <date when="2017-08-02">August 02, 2017</date>
      </publicationStmt>
      <sourceDesc>
        <listWit>
          <witness xml:id="V">
            Venice 1480, Quaestiones super libros de anima Aristoteles (early
            print, BNF)
          </witness>
        </listWit>
      </sourceDesc>
    </fileDesc>
    <encodingDesc>
      <variantEncoding method="parallel-segmentation" location="internal"/>
      <schemaRef n="lbp-critical-1.0.0"
                 url="https://raw.githubusercontent.com/lombardpress/lombardpress-schema/master/src/1.0/critical.rng">
      </schemaRef>
      <editorialDecl>
        <p>
          Encoding of this text has followed the recommendations of the
          LombardPress 1.0.0 guidelines for a critical edition.
        </p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-08-02" status="draft" n="0.0.1-dev">
          <p>Created file for the first time.</p>
        </change>
     </listChange>
    </revisionDesc>
  </teiHeader>
  <text xml:lang="la" type="critical">
    <front>
      <div xml:id="starts-on">
        <pb n="273r" ed="#V"/><cb ed="#V" n="a"/>
      </div>
    </front>
    <body>
      <div xml:id="da-28-l3q30">
        <head>Quaestio 31</head>
        <p xml:id="da-28-l3q30-a2qehh">
          <supplied>C</supplied>onsequenter potest quaeri utrum intellectus
          possibilis semper intelligat intellectum agentem eadem intellectione
          numero, et arguitur primo quod non, quia si ita esset, tunc anima
          humana haberet operationem omnino sibi propriam quae non dependeret a
          corpore nec tamquam a subiecto nec tamquam ab obiecto, quod videtur
          impossibile secundum Aristotelem in prooemio huius, et in isto tertio.
          Dicit enim in prooemio huius <quote>Si autem est hoc, scilicet
          intelligere phantasia quidem aut non sine phantasia non contingit,
          itaque neque hoc sine corpore esse</quote>. Et isto
          <cb ed="#V" n="b"/>
          in tertio dicit quod intelligentem quemcumque necesse est phantasma
          aliquod speculari. Consequentia patet quia nihil quod est aeternum et
          unum numero dependet ab aliquo corpore tamquam ab agente, nec aliquod
          existente in corpore, et constat <unclear>etiam</unclear> quod illud
          intelligere quo intellectus possibilis intelligeret agentem non esset
          in corpore ut subiecto, sicut videtur; nullum enim intelligere est in
          corpore, ut patet hoc; igitur et cetera.
        </p>
        <p xml:id="venice1480-da-28-l3q30-okw3ga">
          Oppositum dicit Commentator super istam particulam <quote>Sed non
          aliquando quidem intelligit aliquando vero non intelligit</quote>. Ibi
          enim dicit Commentator quod cum intellectus fuerit acceptus
          simpliciter et secundum quod, intelligit formas abstractas et
          liberatas a materia, tunc non invenitur quandoque intelligens
          quandoque non, sed invenitur in eadem forma; verbi gratia in modo per
          quem intelligit intellectum agentem cuius proportio est ad ipsum, ut
          diximus sicut lucis ad diaphanum.
        </p>
        <p xml:id="venice1480-da-28-l3q30-g0p887">
          Ad quaestionem dico breviter primo quod intellectus possibilis natus
          est intelligere intellectum agentem.
        </p>
        <p xml:id="venice1480-da-28-l3q30-qpxxf2">
          Secundo quod intelligit ipsum semper eadem intellectione
          in numero.
        </p>
        <p xml:id="venice1480-da-28-l3q30-110uuu">
          Primum probo ratione commentatoris quam tangit hoc. Nam minus videtur
          quod intellectus possibilis sit natus intelligere formas materiales
          quam intellectum agentem, quia formae materiales non sunt de se
          intellectae actu, sed potentiae sunt intellectae; fiunt autem
          intellectae per intellectum agentem. Intellectus autem agens, cum sit
          substantia immaterialis, actu ens est de se intellectus, et ideo
          rationabile est, cum ipse intellectus possibilis sit natus perfici per
          formas materiales et intelligere eas, ut sit natus perfici per
          intellectum agentem et intelligere ipsum, et haec ratio similiter
          <unclear>concludeat</unclear> quod ipse natus est intelligere alias
          formas abstractas. Et ratio huius potest esse quia illud quod habet
          naturale desiderium ad inferiorem et minus nobilem perfectionem
          alicuius generis multo magis debet habere naturale desiderium ad
          perfectionem altiorem, quia natura non consistit in
          imperfectio. Constat autem quod perfectio per
          formas immateriales longe nobilior est quam perfectio per formas
          materiales.
        </p>
        <p xml:id="venice1480-da-28-l3q30-zmotr9">
          Secundum ostenditur sic: Illud cui semper est coniuncta vel unita
          intellectio alicuius intelligibilis eadem numero semper intelligit
          illud intelligibile intellectione eadem numero – haec est omnino
          manifesta; sed ipsi intellectui possibili semper est unita intellectio
          intellectus agentis, quia ipse intellectus agens est suamet
          intellectio sui ipsius secundum Aristotelem et Commentatorem hoc: In
          ipso enim scientia est eadem rei scitae. Cum igitur intellectus agens
          sit semper unitus intellectui possibili, sicut perfectio naturalis suo
          perfectibili, ut patet ex praeostensis, sequitur quod semper est unita
          intellectio intellectus agentis, et per consequens semper ipsum
          intelligit.
        </p>
        <p xml:id="venice1480-da-28-l3q30-vlekvp">
          Ex hoc autem videtur correlative posse concludi, quod ipse intellectus
          possibilis per seipsum et per suam propriam substantiam non intelligit
          intellectum agentem intellectione eadem numero alia ab illa quam
          intellectus agens intelligit seipsum. Nam si sic, sequeretur quod unum
          et idem haberet diversas intellectiones unius intelligibilis simul.
          Quod non videtur possibile praecipiue, quia <pb ed="#V" n="273v"/><cb
          ed="#V" n="a"/> cum intellectus possibilis sit substantia pure in
          potentia, non est bene rationabile quod ex sui propria natura habeat
          aliquem actum sine aliquo alio actu. Unde cum intelligere intellectum
          agentem sit quidam actus et operatio, non bene viderem qualiter
          intellectus possibilis per seipsum sine alio actu informante
          intelligeret intellectum agentem.
        </p>
        <p xml:id="venice1480-da-28-l3q30-2riy67">
          Propter quod videtur mihi ad praesens esse tenendum quod intellectus
          possibilis semper intelligit intellectum agentem modo praedicto,
          scilicet quia semper est ei unita intellectio intellectus agentis qua
          seipsum intelligit. Illa tamen intellectio non est substantia nec
          essentia intellectus possibilis nec e contrario.
        </p>
        <p xml:id="venice1480-da-28-l3q30-zrdfmx">
          Si quis autem diceret quod non solum intellectus possibilis intelligit
          intellectum agentem intellectione qua ipse intellectus agens
          intelligit seipsum, et quae est substantia intellectus agentis
          perficiens intellectum possibilem. Sed etiam quadam alia intellectione
          quae sequitur immediate unionem intellectus agentis ad possibilem qua
          quidem intellectio non est ipsa substantia intellectus agentis, sed
          consequens unionem intellectus agentis cum possibili, tunc
          inquaerendum est quae esset neccesitas essendi huius intellectionem,
          cum intellectus possibilis sufficienter intelligat intellectum agentem
          per eius substantiam. Hoc autem tibi perficiendum
          reliquo.
        </p>
        <p xml:id="venice1480-da-28-l3q30-8awukx">
          Sed considerandum est quod quamvis intellectus possibilis semper
          intelligat intellectum agentem per <unclear>eiusmodi</unclear>
          substantiam modo praedicto. Modo ista intellectio non denominat
          aliquid individuum hominis, ut puto, quia non dependet a phantasmate
          alicuius hominis, nec omnium, immo etiam intellectio similis huic
          intellectioni, scilicet qua intelligit intellectus agens, non
          contingit nobis perfecte in principio generationis philosophiae nec in
          medio, sed forte in complemento, et de hoc debet inquaeri in
          consequentibus.
        </p>
        <p xml:id="venice1480-da-28-l3q30-2f5zx5">
          Ad rationem dico quod anima nostra nullam habet operationem propriam
          novam et <unclear>differentem</unclear> a tota sua substantia sine
          corpore obiecto, et sic intelligit Aristoteles. Unde intelligentem
          quemcumque, supple de novo, neccesse est phantasma et cetera. Sed non
          negavit Aristoteles animam intellectivam humanam habere operationem
          aeternam non per corpore et operationem quae non est aliud realiter a
          sua substantia. Et huiusmodi est intelligere praedictum, non enim est
          realiter diversum a tota substantia animae intellectivae, cum sit ipsa
          substantia intellectus agentis, immo huius intelligere non est
          operatio propria nisi secundum modum intelligendi et significandi,
          quare et cetera.
        </p>
      </div>
    </body>
  </text>
</TEI>
